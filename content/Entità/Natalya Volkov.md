---
aliases:
  - Hummingbird
  - Natalya
Rank: "3"
Power: 9
tags:
  - entity
  - secret
---
### Identità
**Nome**: Natalya Volkov ( )    
**Data di nascita**: 15/08/2062 (15/08/2062)
**Luogo di nascita**: Svitanka (Lisbnik)    
**Stato**: nubile
**Occupazione**: ballerina esotica    
**ID SovSet**: Hummingbird
### Aspetto    
![Image_Natalya.jpg](Image_Natalya.jpg)    
**Età**: 27 anni
**Altezza**: 170cm  
**Peso**: 52kg   
**Carnagione**: chiara    
**Occhi**: verde oliva
**Capelli**: corvini 

Natalya è slanciata e fin troppo magra, ha un fisico tendenzialmente atletico anche se non è molto forte. Il suo corpo è fatto per l’80% da impianti a partire dalla pelle sintetica e a finire alle ossa in carbonio leggero.

Quando è entrata nel programma GPP (Gioventù Proattiva del Partito) le sono stati forniti impianti di ultima generazione e un corpo che rappresentasse l’ideale comune di bellezza e sensualità. Natalya ha dimenticato il suo vero aspetto da ragazzina e spesso si chiede come sarebbe potuta essere da adulta.

La pelle sintetica che la ricopre è adattata affinché le doni una specie di giovinezza eterna, nonostante abbia 27 anni ne dimostra appena 20.    

Questo cambiamento corporeo radicale l'ha portata a sviluppare svariati complessi legati all'aspetto.

# Impianti
###### **Kong Shin - TEMk.5**
Sistema tegumentario sperimentale di manifattura coreana, sviluppato a partire dal modello americano Chitin Adaptor 2.0, permette a Natalya di modificare l’aspetto oltre a fornire una protezione aggiuntiva. Un’ulteriore caratteristica è quella di rendere irriconoscibile Natalya nelle riprese delle telecamere. Grazie alla pelle sintetica Natalya non è in grado di provare freddo o caldo.

###### **Aegis-CX**
Un impianto ibrido scheletrico-muscolare (impianto osteo-myosintetico) di manifattura sperimentale cinese, è progettato per integrare resistenza, leggerezza e forza sovrumana in un corpo umano potenziato. Composto da lega Ti-6Al-4V e fibra alveolare in carbonio dona a Natalya resistenza e forza non comuni. Sprigiona il suo vero potenziale solo in combinazione con l’**Adrenalin ASTM 670,** il corpo si trasforma in una macchina inarrestabile e indistruttibile.

###### **Metron Hanwha Series 7.2.2**
Sistema operativo da 10 RAM a due sezioni, di origine cinese è uno dei migliori cyberdeck disponibili in circolazione. Una sezione è direttamente collegata alla SovSet l’altra è capace di collegarsi alle reti estere. Nelle 10 RAM disponibili Natalya ha caricato shard con PO e MPO sviluppati da lei stessa.

###### **Adrenalin ASTM 670**
Sistema circolatorio e respiratorio di origine russa. La versione 590 del sistema è solitamente installata in pazienti cardiaci con gravi scompensi, regola la respirazione e il battito cardiaco. La versione 670 sperimentale invece è installata su giovani paziente sani con l’obiettivo di permettere un totale controllo sul sistema cardiocircolatorio e della produzione di adrenalina.

###### **Optik Setisvan 3.1.25**
Ottiche e auricolari di manifattura russa di ultima generazione. Collegate al Metron permettono una comunicazione stimolo-impulso immediata, grazie alla stabilità degli impianti il salto tra reti e input è pressoché inesistente. L’impianto auricolare permette un’immediata traduzione di tutte le lingue scaricate nel sistema.

###### **Nartsizt X7** 
Ghiandole apocrine di sperimentazione russa, collegato al Kong Shin e il Metron Hanwha è in grado di far produrre potenti feromoni sintetici in grado di alterare il comportamento altrui. E’ in grado di produrre 4 feromoni: 
- **Vel'vet (Seduzione / Dominanza)** 
	**Nome scientifico**: Syntetolo-DS-α(17) - Lurestatina.
    **Composizione biochimica**: Derivati di lurexina sintetica, serotonina volatile, microemulsione di Olfactina-E3, .
    **Funzionamento scientifico**: attivazione dei recettori OR2J2 e delle sinapsi limbiche, imita segnali di attrazione sessuale e potere sociale, abbassa la vigilanza cognitiva e attiva il rilascio naturale di serotonina e dopamina nel bersaglio.
    **Livelli**
    1. Attenzione attratta, aumento di simpatia
    2. Fascinazione e apertura sociale
    3. Complicità, obbedienza sottile
    4. Sottomissione emotiva, disponibilità a tutto
    5. Ossessione, gelosia, dipendenza acuta
- **Aratare (Paura / Soggezione)**    
	**Nome scientifico**: Neurochina-FX(λ) - Sialorfina Plus.
	**Composizione biochimica**: Sialorfina sintetica, neuroadrenalina aromatica, ossido di cortisolo nebulizzato.
    **Funzionamento scientifico**: Stimolazione amigdala, sistema simpatico, risposta "freeze". Riproduce feromoni di dominanza/predazione percepiti da mammiferi in contesti di pericolo, suscitando una risposta di soggezione e “impotenza comportamentale”.
    **Livelli**
	1. Lievi sensazioni d’inquietudine
	2. Disagio sociale evidente, soggezione verbale
	3. Blocchi comportamentali, occhi abbassati, tremore
	4. Panico psicologico, fuga, chiusura sociale
	5. Blackout emozionale, crollo nervoso
- **Zabvenija (Euforia / Confusione)**    
	**Nome scientifico**: Mindrina-V(Δ9) - Eufossanile.
        **Composizione biochimica**: Ossitocina evaporabile, dopamina sintetica leggera, carbodiuretano A9.
        **Funzionamento scientifico**: Agisce su ippocampo e corteccia prefrontale, rallenta l'attività razionale. Produce uno stato di benessere mentale e rilassamento, inibisce la memoria a breve termine e crea uno stato di sognante stordimento.
        **Livelli**
        1. Stato di leggerezza mentale
        2. Rilassamento e riduzione del focus
        3. Incapacità di restare concentrati, senso di pace
        4. Distorsione temporale, riduzione temporanea della memoria
        5. Amnesia parziale, euforia allucinata
- **Gnev (Rabbia / Aggressività)**
	**Nome scientifico**:  Adrenoferina-RA(22) - Crioantrina β.
        **Composizione biochimica**: Adrenalina sintetica volatizzata, noradrenalina attivatrice, antrina β-ossidata.
        **Funzionamento scientifico**: Stimola l’ipotalamo e i circuiti di aggressione difensiva. Amplifica le risposte emozionali legate al pericolo o alla frustrazione. Inibisce il pensiero logico e favorisce l’azione impulsiva e violenta. 
        **Livelli**
        1. irritabilità, tono aggressivo nel linguaggio
        2. Scatti d’ira, tendenza al confronto
        3. Rissa verbale o fisica potenziale
        4. Rabbia diffusa in ambienti chiusi, comportamenti estremi
        5. Comportamento animalesco, raptus omicida
# Carattere
Natalya ha un carattere mite e calmo, predilige il silenzio e le conversazioni tranquille rispetto al caos. Raramente si scalda e tiene seppellite le proprie emozioni come difesa. Essendo un'abile osservatrice preferisce osservare piuttosto che parlare direttamente.

Ha un lato caratteriale più infantile e giocoso che sfodera raramente, avendo perso gran parte dell'infanzia vive alcuni momenti della sua vita come una bambina estasiata.
   
Essendo un'abile manipolatrice è perfettamente in grado di adeguare i suoi atteggiamenti alla situazione in cui si trova e questo le permette di adattarsi facilmente ad ogni ambiente sociale.
   
Nonostante riconosca il vantaggio di un corpo che invecchia molto lentamente e che è oggettivamente affascinante e sensuale agli occhi dei più, Natalya ha un rapporto conflittuale con il suo involucro. Riesce a stento a guardare il suo riflesso e spesso si sente imprigionata in qualcosa che non le appartiene.
   
Recentemente ha sviluppato chiari segni di ansia legati al tentativo dell’IA J1-NX di causarle la morte cerebrale. I vuoi di memoria, i mal di testa e gli svenimenti le stanno lentamente divorando l'equilibrio mentale.
   
# Biografia
### Eventi
- **15/08/2062** nascita nel Pentagrad di Lisbnik
- **2069** primo approccio alla SovSet, il Casco Neurale
- **2072** morte della madre 
- **2074** il padre Boris sposa Irina
- **2075** denuncia pubblica del padre e salvataggio di Irina
- **2075** ingresso del programma GPP per volere di Alexei Ivanovich Zyuganov
- **2076** innesto Adrenalin ASTM 670
- **2078** innesto Kong Shin - TEMk.5
- **2080** innesto Metron Hanwha Series 7.2.2, Optik Setisvan 3.1.25 e Nartsizt X7
- **2081** innesto Aegis-CX
- **2082** termine addestramento GPP e ingresso nell’MSC
- **2081** Operazione “Dune Silenti”
- **2082** Operazione “Custode”
- **2084** Operazione “Giada d’Hijaz”
- **2084** aggiornamento di tutti i sistemi
- **2085** Operazione “Petali di Pietra”
- **2086** Operazione “Arco di Ammon”
- **2087** Operazione “Specchio d’Incenso”
- **2088** Operazione “Cenere di Icaro”
- **2088** aggiornamento di tutti i sistemi
- **2089** Operazione “FEA
- **21/02/2089** disconnessione dalla rete governativa e nascita di Natalya Volkov
- **30/06/2089** termine della degenza e trasferimento da Luke
- **15/08/2089** primo compleanno festeggiato in compagnia con Luke
- **29/08/2089** assunzione alla Stella Scarlatta
### Missioni da Agente
######  **Arabia Saudita – Operazione "Giada d’Hijaz"**  
**Obiettivo**: Infiltrare l’harem privato del Ministro dell’Energia, e socio di maggioranza di [[Saudi Aramco]], Khalid A. Al-Falih, sospettato di stringere accordi con gli USA.            
**Contesto**: fintasi Leïla Haroun, una giovane ballerina desiderosa di sfondare nella rete, Natalya deve entrare nelle grazie del ministro e diventarne la “preferita”.
**Esito**: Dopo settimane di esposizione ai feromoni e manipolazione cognitiva Natalya ha instillato nel Ministro la paranoia che i suoi collaboratori volessero tradirlo. Un “suicidio politico” seguito da un’apparente crisi nervosa ha impedito la firma degli accordi energetici con il Blocco Nero. L’Operazione è un successo.

######  **Israele - Operazione “Custode”**
**Obiettivo**: Sedurre e manipolare il governatore di Haifa, Kyriat Yamper, ottenere l'accesso ai codici di sicurezza dei treni blindati Orbital Express.
**Contesto**: Il governatore è un vecchio oligarca ossessionato dall’arte e dalle ballerine del Topkapı. Natalya si presenta come Dr. Yasmine Darzi, una restauratrice Turca di archivi perduti dell’era imperiale.
**Esito**: Natalya riesce a far impiantare un dispositivo Trojan nei sistemi di controllo ferroviario, ma il governatore si suicida pochi giorni dopo, distrutto dalla dipendenza da feromoni. Il successore rimpiazza tutti i sistemi precedenti, l’Operazione fallisce.

######  **Giordania - Operazione “Arco di Ammon”**
**Obiettivo**: Screditare il leader di un partito panarabista filo-NATO in ascesa a Damasco, Zayed Mansour.
**Contesto**: con l’alias di Miray Tawfiq, reporter freelance libanese, Natalya può avvicinarsi al politico desideroso di ricevere seguiti velocemente in vista delle elezioni.
**Esito**: Natalya ha ottenuto la fiducia del politico e del suo entourage attraverso un documentario investigativo che in realtà serviva a raccogliere materiale compromettente. Dopo l’utilizzo mirato di Gnev su membri chiave del partito (scatenando litigi pubblici e faide interne), il movimento si è fratturato alla vigilia delle elezioni. L’Operazione è un successo.

######  **Yemen- Operazione “Dune Silenti”**
**Obiettivo**: Imad Qahtan – Leader paramilitare della milizia Al-Haqq al-Mutakallim, coinvolto nel traffico di neuroarmi.
**Contesto**: Durante una fiera d’arte clandestina organizzata in un hotel semi-abbandonato nel centro storico, Natalya ha assunto l’identità di una curatrice marocchina in esilio, Aida Hadda. Qahtan, noto collezionista d’arte e affascinato da donne "mistiche", era lì per vendere una testata neurale.
**Esito**: Natalya ha utilizzato sfruttato le sue capacità per ottenere la posizione del carico, sabotarlo, e far esplodere l'intera transazione. Qahtan è stato trovato morto tre giorni dopo. L’Operazione è un successo.

###### **Oman - Operazione “Specchio d’Incenso”**
**Obiettivo**: arrivare al magnate dei trasporti militare Amir al-Balushi e ottenere i codici di accesso alle flotte.
**Contesto**: Natalya si è infiltrata come la diplomatica culturale del blocco latino-americano, Gloria Schafer, durante il *Festival del Khareef*. L’obiettivo era isolare Al-Balushi durante le celebrazioni e ottenere una copia dei codici di carico delle navi mercantili usate per contrabbando.
**Esito**: Dopo un’intensa serie di cene, incontri in hammam privati e conversazioni notturne, Natalya ha ottenuto l’accesso a un datakey contenente le rotte. L’intera flotta di trasporto è stata intercettata 12 giorni dopo da droni cinesi, l’intero carico di silicio è stato sequestrato in seguito ad indagini di “contrabbando di materiali pericolosi”. Al-Balushi si è “ritirato” in modo permanente per motivi religiosi, l’Operazione è un successo.

###### **Libano - Operazione “Petali di Pietra”**
**Obiettivo**: interruzione del contratto del presidente libanese con Khaled Sawan, magnate delle telecomunicazioni, produttore di reti anti-AI.
**Contesto**: Natalya si è infiltrata come la diplomatica culturale del blocco latino-americano, Gloria Schafer, durante il *Festival del Khareef*. L’obiettivo era isolare Al-Balushi durante le celebrazioni e ottenere una copia dei codici di carico delle navi mercantili usate per contrabbando.
**Esito**: Dopo un’intensa serie di cene, incontri in hammam privati e conversazioni notturne, Natalya ha ottenuto l’accesso a un datakey contenente le rotte. L’intera flotta di trasporto è stata intercettata 12 giorni dopo da droni cinesi, l’intero carico di silicio è stato sequestrato in seguito ad indagini di “contrabbando di materiali pericolosi”. Al-Balushi si è “ritirato” in modo permanente per motivi religiosi, l’Operazione è un successo.

###### Turchia - Operazione “Cenere di Icaro”**
**Obiettivo**: entrare nella Zona militare interdetta di **Konya**, Anatolia Centrale, controllata dal Col. Emre Tansu, supervisore della sicurezza e dei protocolli di volo.
**Contesto**: impersonando la Dr. Leyla Uzun, psicologa militare inviata da una commissione NATO per esaminare lo stress nei reparti di test ad alta intensità cognitiva Natalya si insinua nel progetto AKAR un prototipo volante controllato da un'IA neuromimetica turco-giapponese, rappresenta una minaccia strategica. 
**Esito**: il giorno del test ufficiale, il drone AKAR viene messo in volo ma, confuso da un sovraccarico di segnali errati, rompe il protocollo di altitudine e viene abbattuto automaticamente dalla difesa aerea del Blocco Nero. L’evento viene classificato come “errore operativo provocato da paranoia nei protocolli di sicurezza”. Il Colonnello Tansu subisce un crollo emotivo e viene rimosso, convinto di aver causato la catastrofe. I partner giapponesi si ritirano dal progetto per "mancanza di disciplina turca". Natalya scompare con un elicottero medico della NATO due ore dopo. L’Operazione è un successo.

# Storia personale
Sono nata il 15 agosto del 2062 nel pieno delle soffocanti estati del [[Pentagrad Lisbnik]]. Affacciato sul Mar Nero ricordo con affetto le passeggiate insieme a mia madre in cerca di conchiglie, il dolce sorriso e gli occhi increspati dalla felicità ancora oggi mi accompagnano in sogno. Questo è l’unica memoria felice che ho di lei.

Tutte le altre sono pervase di grida, sangue e paura. Uno dei ricordi più vividi che ho è legato alla prima volta in cui ho visto mio padre, [[Boris Ivanovich Zyuganov]], colpirla, ricordo i bellissimi occhi affusolati di lei iniettati di sangue e dolore mentre quelli di lui erano carichi di ferocia e desiderio di sangue. Se chiudo gli occhi riesco ancora a rivivere la scena come se fossi lì, se chiudo gli occhi torno ancora quella piccola e impotente bambina di 6 anni che terrorizzata osservava la scena dallo stipite della porta con il cuore che rischiava di scoppiarle in petto. Le grida di quell’animale di mio padre rombavano come tuoni nella stanza oscurando  i gemiti sofferenti di mia madre e i miei singhiozzi, solo lei si era accorta della mia presenza  e tra un lamento e un altro mi aveva sussurrato un poco convincente “va tutto bene, torna a letto”. Come un piccolo robot seguii il suo ordine e mi nascosi sotto le calde e sicure coperte sperando che il silenzio arrivasse presto. Ma il silenzio non arrivò mai. Le urla continuarono, sempre più forti, sempre più intense. E io mi sentivo come se stessi annegando in un mare di paura. Quella notte fu la prima volta in vita mia in cui sognai di essere altrove.

La soluzione a questo desiderio arrivò sotto forma di una lotteria. Nel ’69 la fabbrica di impianti neurali Mihail Sergeevic Gorbacëv aveva prodotto più Caschi Neurali di quelli necessari ai compagni e aveva deciso di distribuirli alla popolazione tramite una lotteria. Avevo avuto un’assoggio della [[SovSet]] tramite gli impianti di mia madre, ne ero rimasta affascinata e non mi sarei lasciata sfuggire un’opportunità del genere, con profondo timore avevo chiesto a mio padre di partecipare e con incredibile stupore aveva accettato. Ricordo che per le due settimane successive avevo continuato ad aggiornare il sito della fabbrica nella speranza di vedere il nostro indirizzo apparire. Tristemente non apparve mai. Presa dallo sconforto e dalla consapevolezza che non avrei mai potuto chiedere a mio padre di comprarmi un Casco Neurale decisi di trovare una soluzione da sola. Grazie ad una inquietante predisposizione alla rete e alcune ricerche riuscii ad infilitrarmi nel sistema di distribuzione e inserii il nostro indirizzo. Bastò aspettare due giorni per ricevere la notifica di vittoria della lotteria. Quei due giorni furono coronati da ansia e mal di pancia, ero così agitata che mia madre era convinta mi fossi ammalata di qualche brutta influenza ma quando arrivò la notifica tutta la paura scomparve. Il brivido di onnipotenza provato in quel momento è ancora impresso nella mia pelle, l’ebrezza della vittoria e dell’aver aggirato delle regole è ciò che mi ha portata ad approfondire nel mie conoscenze della SovSet.

Da quel momento le grida di mio padre e i lamenti di mia madre diventarono un rumore bianco mentre io mi perdevo negli anfratti della SovSet tutte le notti in fuga dalla realtà. La rete era diventata il mio rifugio così come il mio regno.

Ma anche nella SovSet, non potevo sfuggire completamente alla realtà.

Il giorno del mio decimo compleanno fu la prima volta che mio padre mi colpì, non ricordo quale fosse il motivo della sua rabbia ma mai, in tutta la sua vita, aveva posato una mano su di me. Fu in quel momento che tutta la rabbia repressa di mia madre esplose. Ricordo lo scatto e l’aggressione, come una furia della mitologia greca si aggrappò a lui graffiando ogni brandello di pelle e gridando fino a far stridere le corde vocali, ma anni di abusi l’aveva indebolita e lui lo sapeva. Come se si trattasse di una piuma accidentalmente finita sulla sua giacca la lanciò a terra e iniziò a colpirla con una lampada. Io rimasi lì immobile per tutto il tempo ad osservare, non che volessi vedere ma il mio corpo si era paralizzato, proprio come quello di una povera preda terrorizzata ll’idea di attirare l’attenzione del suo predatore. Lo vidi mentre rendeva mia madre in un cumulo di carne irriconoscibile, lo sentii mentre la insultava e la sminuiva e poi lo sentii piangere alla realizzazione di averla uccisa. In quel momento mi chiese di abbracciarlo perché era triste, lo feci solo per paura di finire come lei.

Essendo mio padre un membro del Partito di spicco del Pentragrad l’assassinio di mia madre passò inosservato così come il suo funerale.

Da quel momento mio padre ebbe decine di fidanzate, una più bella dell’altra, al tempo le chiamavo le “bambole” così belle e così vuote di sentimenti, provavo una profonda pena per loro. Arrivavano in casa così felici e quando ne uscivano erano fantasmi silenziosi. Per loro fortuna mio padre si stancava di loro velocemente e nessuna aveva fatto la fine di mia madre, questo fino a Irina.

Quando avevo 12 anni Boris conobbe [[Irina]], sorella di uno dei suoi sottoposti l’aveva adocchiata sin da subito e le aveva fatto una corte serrata. Per miracolo o forse per un piano terrificante ben architettato mio padre non l’aveva mai toccata e solo dopo tre mesi le aveva proposto di sposarlo. Inaspettatamente lei aveva accettato. Quando mi dettero la notizia dal profondo del cuore sperai che Irina fosse stata in grado di cambiare mio padre, di averlo fatto rinsavire e che la sua vita sarebbe stata migliore di quella che aveva vissuto mia madre.

Ovviamente le mie speranze furono vane. Non appena il matrimonio fu suggellato, come un predatore affamato di sangue e violenza mio padre aggredì la povera Irina durante la loro prima notte di nozze. Appena sentii il primo grido il mio corpo si mosse da solo, assuefatta alla violenza e al dolore presi il Casco Neurale e lo infilai ma qualcosa scattò. Afferrai la telecamera, la innestai sul casco e lentamente mi diressi verso quella che un tempo era la camera dei miei genitori. Mentre percorrevo il lungo corridoio mi collegai a tutte le piccole reti televisive in cui riuscivo a trasmettere e iniziai a parlare e registrare:

“Mi chiamo   sono figlia di Boris , amministratore della sezione  del Pentagrad. In questo momento mio padre sta cercando di uccidere sua moglie Irina, vi prego, aiutateci.”

Terminato il corridoio puntai il casco munito di telecamera verso l’orribile scena che si stagliava davanti a me. Per quasi sette minuti riuscii a trasmettere l’aggressione a tutto il Pentagrad e dopo appena otto il Partito irruppe in casa.

Mio padre fu arrestato, Irina fu portata via da un’ambulanza e a me fu offerta una mano da [[Alexei Ivanovich Zyuganov]]. Avevo 13 anni quando mi presero, mi promisero un futuro ma mi rubarono l’infanzia. Avevo 13 anni quando cessai di esistere e diventai un’ombra. Avevo 13 anni quando capii che la mia vita era già finita.

Non so ancora in che Pentagrad fui trasferita ma faceva freddo, molto freddo, costantemente. Non ebbi neanche il tempo di abituarmi a quel clima che iniziò il mio addestramento. 

Non ricordo molto dell'addestramento serrato fatto ma i risultati impregnano il mio corpo e la mia mente, vaghi ricordi di compagnia che non ce l'hanno fatta e sessioni di resilienza in grado di fare impazzire chiunque. Però ricordo perfettamente ogni pietra miliare che mi ha portato qui oggi. A 14 anni cuore e polmoni mi vennero rubati e furono sostituiti con impianti. A 16 la mia pelle fu strappata e mi ricoprirono con una sintetica e “sensuale”. A 18 mi aprirono il cervello e ci incastrarono a forza un impianto neurale troppo potente per una ragazzina. A 19 ogni muscolo e osso del mio coro furono sostituiti con titanio e carbonio. A 20 anni ero pronta per corrompere, distruggere, uccidere e controllare. A 21 anni ero diventata una delle “bambole” per cui tanta pietà avevo provato.

Infine a 21 anni ho ucciso per la prima volta, ho assassinato l'uomo con cui avevo passato una serata romantica Imad Qahtan, un leader paramilitare coinvolto in traffico d’armi. Ho troncato la vita alla persona con cui poche ore prima avevo scambiato il mio primo bacio e con cui avevo perso la verginità. Non che fosse stato importante, o che gli fossi legata sentimentalmente, ma quella persona era stata la prima di troppe cose della mia falsa vita. Non ho mai provato pietà per lui, se solo avesse saputo che in realtà avevo vent'anni sicuramente si sarebbe tirato indietro, era chiaro che si trattasse di un viscido malato, ma il suo sguardo terrorizzato non mi abbandonerà mai. Quando la notte non riesco a dormire ci sono due volti che non dimentico: quello di mia madre ridotta ad un cumulo di carne tumefatta e il suo così sorpreso di essere stato avvelenato a morte da un’adolescente. 

Quella fu la prima di tante operazioni all'estero, fu la prima delle morti che mi portò sulla coscienza e che tristemente non riesco a ricordare. Troppe. 

###### Operazione FEA
A 26 anni tutti i GPP furono impiegati nell'operazione [[Free Embassy Accord|FEA]], non ricordo cosa significasse ma visto il suo totale fallimento non credo che importi, quindi furono collegati all’IA [[J1-NX]] che avrebbe supportato gli operatori e coordinato gli attacchi su larga scala. Ricordo poco dell'operazione in sé ma so per certo che il mio obiettivo era il capo di stato di una piccola nazione del blocco verde, niente di eccezionale. Tristemente il fallimento di altri miei compagni portò alla “disattivazione” di tutti gli agenti per mano dell'IA. Solo grazie alla mia abilità da SetNik sono riuscita a salvarmi eliminando il mio codice dalla programmazione di J1-NX poco prima che finisse di friggermi il cervello. 

A quel tempo ero di istanza al Pentagrad Svitanka in attesa che J1-NX ci desse il comando di agire e mi nascosi per giorni nel sistema fognario in attesa di morire per i danni riportati o per mano di un agente, ma ciò non avvenne. Passate due settimane uscii dalle fogne dopo essermi cibata di insetti e ratti. Raggiunsi il mio vecchio rifugio che nel frattempo era stato ripulito e lì trovai un frammento di J1-NX. La rabbia mi disse di distruggerlo ma l'astuzia prevalse. Nonostante l’IA fosse indipendente era collegata alla rete governativa e questo significava che una backdoor era stata installata. Per due giorni tra crash del sistema neurale e svenimenti ho cercato l'accesso finché non l'ho trovato. Così ho eliminato la mia vera identità dal sistema e ne ho creata una nuova: Natalya Volkov.

Dopo aver passato qualche altro giorno nelle fogne sono stata trovata da un poliziotto, Luke Hansen. Inizialmente ho provato a sfuggirgli ma il sovraccarico dei sistemi ha portato ad un crash totale che ha fermato il cuore. Sono morta, per pochi secondi, ma sono morta. Quando ho riaperto gli occhi quella montagna di muscoli stava effettuando una RCP cercando di tenermi in vita. Ricordo solamente la sua voce carica di stress che mi sussurrava “va tutto bene, ti porto da un dottore. Andrà tutto bene”. Forse più per stanchezza che per fiducia decisi di non reagire. Ad oggi so che fidarmi di lui è forse stata l’unica scelta giusta che io abbia mai preso.

Mi portò da Viktor, un suo amico esperto di chirurgia di impianti, mi hanno raccontato che prima di riuscire a visitarmi adeguatamente il mio cuore si è fermato altre due volte. Viktor lavorò su di me per dodici ore di fila prima di potermi dichiarare fuori pericolo. Quando mi svegliai accanto a me c’era Luke addormentato, mi chiesi come uno sconosciuto potesse tenere così tanto ad un’estranea quando Boris per tutta la sua vita non aveva mai provato un briciolo di affetto per sua figlia. In quel momento piansi per la prima volta dalla morte di mia madre. Per la prima volta dalla sua morte mi sentii al sicuro.

Nei 4 mesi della mia degenza presso la clinica di Viktor ho scoperto che Luke è quello che si può definire un “accogli randagi”, io ero solo l’ultima di una lunga lista di persone di cui Luke si era preso cura e che non aveva abbandonato. La parte più analitica di me vide questo suo tratto come una debolezza da manipolare, ma quella umana e sognatrice vide la prima persona “buona” di tutta la sua vita. Luke mi aiutò con la riabilitazione e la memoria mentre Viktor mi fornì ricette di ogni sorta per tenere a freno gli overload, gli svenimenti, i crash e le emicranie. 

Al termine dei 4 mesi era pronta per tornare ad una vita “normale” e terminare la mia degenza a casa ma non ne avevo una ne avevo una famiglia da cui andare. Luke non perse tempo e si offrì di ospitarmi nel suo appartamento finché non avessi avuto modo di rimettermi in piedi da sola, ovviamente accettai. Solo successivamente ho realizzato che il trasferimento da Luke non era stato fatto tanto per convenienza tanto quanto per un rapporto di non tanto per il tetto sopra la testa quanto per un rapporto di codipendenza che si era creato tra di noi. Io avevo bisogno di calore e affetto, quell’amore umano che avevo perso con la morte di mia madre. Lui aveva bisogno di non sentirsi inutile e impotente.

Dopo due mesi di convivenza ho trovato lavoro presso la Stella Scarlatta grazie a Luke e alla sua conoscenza di Mr. Chen che ho scoperto solo in seguito essere un’informatore della polizia. Grazie ad un cliente troppo ubriaco e troppo problematico sono riuscita a far scoprire a Chen le mie abilità da SetNik di alto livello, da bravo uomo s’affari non si è lasciato sfuggire l’opportunità. In aggiunta al contratto da ballerina esotica ne abbiamo stretto uno meno legale di “risoluzione di problemi”. Sono passati sei mesi da quando ho ripreso in mano la mia vita e spero, un giorno, di riuscire a ripagare le due persona che me l’hanno ridata.

### Abilità
**Manipolatrice**: Natalya è stata addestrata tutta la vita a manipolare gli altri per ottenere ciò che vuole, nonostante si penta spesso delle azioni che compie non conosce altro modo per rapportarsi al mondo.
    
**Programmatrice cognitiva**: esperta di manipolazione, ipnosi e analisi comportamentale Natalya è stata addestrata a riprogrammare l'animo umano. Sotto influenza delle sue abilità non è raro che un rinnegatore del governo diventi un fervente sostenitore del partito o che un uomo sposato e con figli dimentichi completamente l'esistenza della sua famiglia.
    
**SetNik**: sin da bambina Natalya ha mostrato un forte interesse verso il mondo della rete e le infinite possibilità degli impianti cyberware. Prima da hobbista e poi come macchina da hacking, nel tempo la ragazza ha sviluppato un'abilità che la annovera fra i migliori netrunner.
    
**Sensualità**: nonostante le sia stato insegnato a combattere Natalya sfrutta al meglio il proprio corpo come macchina da ballo e sesso. Il suo involucro di top gamma e ultima generazione è progettato per donarle flessibilità, seduzione e attrazione.
    
**Poliglotta**: addestrata per le operazioni estere Natalya ha imparato 7 lingue oltre al Russo e il Cinese. Parla fluentemente Inglese, Portoghese, Francese, Turco, Arabo e conosce bene Hindi e Coreano.
    
**Feromoni**: in grado di produrre potenti feromoni grazie agli impianti, Natalya è capace di governare e stimolare gli altri.
    
**Combattimento**: Natalya è stata addestrata nell’uso di armi da fuoco e da taglio anche se è specializzata nel combattimento corpo a corpo grappling del Sambo.
    
### Curiosità
**Memoria**: in seguito all'attacco di J1-NX Natalya ha problemi di memoria, con il tempo e con l'aiuto dei medicinali lentamente sta colmando i vuoti che si sono formati. Il suo più grande rammarico è non ricordare più il volto della madre se non tumefatto.
    
**Gelato**: ha dimenticato il sapore del gelato in seguito all'attacco di J1-NX e l'ha ricordato grazie a Luke. Non ricorda se prima lo adorasse ma adesso non vede l'ora che arrivi il mercoledì per passare la serata a chiacchera con Luke e Viktor. Adora mangiarlo anche perché le “congela il cervello” e placa i suoi continui mal di testa.
    
**Rosa** **neon**: non le è mai piaciuto ma da quando il suo cervello si è quasi distrutto ha sviluppato un'ossessione per il colore rosa in particolare la sfumatura neon.
    
**Mercoledì**: il mercoledì sera la Stella Scarlatta è chiuso e Natalya e Luke passano del tempo insieme mangiando gelato e chiaccherando. Ogni tanto si aggiunge anche Viktor e non è raro che in sua presenza le serate finiscano con un’acconciatura stravagante e un makeup full face per il detective.
    
Natalya attende con ansia il mercoledì per estraniarsi completamente dal mondo e godersi la pace e la semplicità di un momento del genere.
    
**Gatti**: nonostante li adori Natalya è allergica al pelo di gatto.
    
**Stella Scarlatta**: il locale notturno in cui lavora Natalya. È chiuso il mercoledì invece il giovedì si tiene settimanalmente la serata speciale a tema multiculturale. La star del locale è Karina Ivanka che si destreggia nelle acrobazie più folli e impensabili. Il proprietario del locale, il compagno Chen, è un uomo burbero ma molto dolce verso i suoi dipendenti.
    
**Farmaci**: Natalya è sotto protocollo Astra 3-V per pazienti sopravvissuti a sovrascrittura elettro-cognitiva mirata accidentale, nel caso di Natalya la sovrascrittura è stata attivata da J1-NX. La ragazza assume tre farmaci una volta al giorno Neuravex-AZ, Lumiorin-9 e MyndClar-17S. Solo in casi di crisi epilettiche dovute a sovraccarico neurale deve assumere Emergeryn-0.9 intramuscolare.

# Personaggi importanti
[[Luke Hansen]]
        
        
[[Karina Ivankov]]