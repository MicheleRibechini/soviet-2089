---
tags:
  - entity
  - secret
Rank: "3"
Power: 9
---
Nato il 7 ottobre 2024 (65 anni), in una famiglia contadina dell'Ucraina. Combatte tutta la vita per fare carriera. A 16 anni si arruola nell'**Accademia dell'Armata Sovietica** del [[Pentagrad Lisbnik]], specializzandosi come [[Ministero della Sicurezza Confederale|agente ministeriale]] e [[SetNik]]. A 23 anni diventa operativo come agente ministeriale esperto di sistemi e programmazione. 

Dopo una rapida scalata che lo porta ad essere co-autore di [[J1-NX]], principale sistema di gestione delle missioni speciali, ha un periodo di stagnazione, che lo rende sempre più frustrato ed insoddisfatto. Si avvicina agli ambienti delle [[Ombre]] e della [[Faglia]], arrivando ad avere contatti personali con gli agenti [[Organizzazione del Trattato dell'Atlantico del Nord|NATO]]. In quel periodo sviluppa una severa dipendenza da droghe, in particolare la [[LifeKick|kik]], un potente eccitante importato di contrabbando dai laboratori israeliani. 

Raggiunge il punto più basso nel 2065, quando copre l'omicidio del suo ex collega [[Nikolai Ivanovich Chigorin]] per ordine del blocco nero, sabotando le indagini. Colto da un profondo senso di colpa, propone l'invito della famiglia Chigorin a Svitanka, sua attuale base operativa, per vegliare su di loro. Gli osservatori del Ministero indicono un'inchiesta e lo consegnano ad un dipartimento interno per intraprendere un percorso riabilitativo, ma non hanno prove contro di lui. 

Dopo la sua riabilitazione, abbandonato dal ministero, inizia il suo percorso nella politica, diventando responsabile della [[Gioventù Proattiva del Partito|GPP]] ucraina in Svitanka, prima, e membro del Consiglio Direttivo della Pentagrad Svitanka, dopo. Nel 2075 uno scandalo famigliare lo mette nuovamente in cattiva luce: il suo unico fratello e figura importante del Partito in Lisbnik, [[Boris Ivanovich Zyuganov]], aggredisce sua moglie Irina in diretta, mentre sua figlia lo riprende chiedendo aiuto. Il Partito incarica Alexei di occuparsi della faccenda. Boris viene condannato a 20 anni di lavori forzati, Irina, sopravvissuta, ottiene un importante risarcimento, Natalya, promettente SetNik, viene accolta nella GPP. 

Lo scandalo viene tramutato in una dimostrazione dell'onestà e dello spirito critico del Partito. Forte di questo successo, Alexei gioca le sue carte puntando ad entrare nel Comitato Centrale della RSS Ucraina. Tuttavia, la sua ascesa è frenata da nuove accuse di corruzione e di dipendenza da droghe, una vera e propria cospirazione che distrugge la sua immagine e lo spinge a mollare la politica definitivamente.

Compra terreni agricoli in Cina e passa tre anni in giro per la Confederazione, trovando nuovi amici tra i nazionalisti ucraini e i [[Possidenti]] cinesi della corrente [[Liberali|liberale]]. In questo periodo si riavvicina al mondo degli stupefacenti e del contrabbando, decidendo che, **non potendo ottenere il potere tramite la Confederazione, l'avrebbe ottenuto su di essa**.

Nel 2079 sfrutta i suoi nuovi contatti in Cina per essere richiamato dal Ministero per un aggiornamento di routine dei sistemi di J1-NX, assistendo il team con la sua esperienza da co-creatore. In parallelo, assiste il Ministero in altre task in Cina, prendendosi libertà considerevoli.

Nello specifico, gestisce il ricondizionamento di Li Zhang in Yanuo. Lo addestra a eliminare ogni dettaglio della missione alla sua conclusione trasformandolo in un suo agente personale. Inoltre, lo registra nel database del ministero come una agente dormiente di classe inferiore, nascondendo le sue installazioni, per disincentivare la sua attivazione da parte del Ministero, che infatti gli affibbia un agente di custodia di scarso livello.

Torna a Svitanka e passa i successivi anni tra operazioni ministeriali e infiltrazioni antigovernative, facendo il doppio gioco per la Faglia e la NATO, con l'obiettivo di distruggere la Confederazione. Mette su **[[Pavúk]]**, un'organizzazione terroristica di SetNik e nazionalisti ucraini.

Nel febbraio 2089, in concomitanza con la missione FEA, che avrebbe condotto all'inizio dell'offensiva confederale in Europa, Alexei fa la sua mossa, vendendo informazioni preziose alla NATO per far fallire l'operazione e sferrare un enorme colpo alle forze ministeriali. Approfittando del caos, ha infiltrato i suoi uomini nei punti strategici di Svitanka e ha iniziato una stagione di operazioni sempre più invasive per condurre il caos e il panico.


# Timeline

- 2058 (trentenne) co-sviluppa [[J1-NX]] insieme a [[Nikolai Ivanovich Chigorin]] e altri agenti speciali.
- 2065, ricattato dal blocco nero, ottiene la direzione delle indagini sulla morte dell'agente Nikolai Chigorin e le fa arenare.
- 2075 gestisce il tentato secondo uxoricidio del fratello Boris, mandandolo in galera e inserendo la sua unica figlia nel percorso di GPP.
- 2079 ricondiziona Li Zhang in Yanuo.
- Febbraio 2089 (pochi mesi fa) ha venduto informazioni alla NATO per far fallire l'operazione FEA e iniziare il contrattacco anti-confederale.
- Da due settimane ha mosso con **Pavúk** una feroce ed invadente serie di attacchi ai sistemi di Svitanka
# Obiettivi

- Crede che la [[Confederazione Socialista Eurasiatica|Confederazione]] sia destinata a crollare e vuole salire sul carro del vincitore prima di allora, innescando la caduta della Confederazione e l'indipendenza ucraina il 9 novembre (centenario della caduta del Muro di Berlino)
- Ha un viscerale bisogno di sentirsi libero e potente (E8w7-sex)