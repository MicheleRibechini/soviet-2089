---
aliases:
  - CSE
  - Confederazione
  - Blocco Rosso
---
La **Confederazione Socialista Eurasiatica (CSE)** è un'organizzazione intergovernativa composta dalle ex Repubbliche Sovietiche, dalla Cina, dai loro alleati e Paesi satelliti, fondata nel 1991 in seguito alla crisi politica sovietica. 

Da Statuto, la Confederazione garantisce l'indipendenza di tutti i suoi Stati membri, la capacità di eleggere un proprio governo, promulgare leggi, disporre di un esercito e battere moneta. Concretamente, alla formazione della Confederazione, i Partiti Comunisti dell'ex Unione Sovietica e della Repubblica Popolare Cinese si sono riuniti nel [[Partito Comunista Unitario Confederale]], di fatto influenzando pesantemente la politica dei singoli Stati membri.

Dagli anni '90, per un periodo di ormai quasi cento anni, la Cina ha guidato la Confederazione verso una rivoluzione digitale che ha portato allo sviluppo di [[SovSet]], la rete internet confederale, sciogliendo gran parte delle criticità legate ai difetti burocratici del governo sovietico.

Durante questo secolo, Cina e Russia sono rimaste i due principali protagonisti della politica socialista nel mondo, riuscendo miracolosamente nell'impresa di collaborare per uno scopo comune, nonostante la grande divergenza di vedute. L'alleanza economica della Confederazione ha permesso di sviluppare l'economia di consumo cinese, contraddistinta da una pesante liberalizzazione dei mezzi di produzione, seppure sotto il controllo del governo, e di completare il processo di industrializzazione sovietico in una forma più solida e competitiva, oltre alla crescita dei Paesi socialisti membri.

Oggi, dopo un'egemonia culturale secolare contesa tra russi e cinesi, con poco spazio al mondo medio-orientale, africano, asiatico e latino, anche queste voci si fanno sentire. L'Iran sta sviluppando un sistema missilistico in grado di competere con le ultime tecnologie israeliane, in Africa il processo di de-colonizzazione sta accendendo numerosi focolai di rivolta rossa, la qualità di vita nei villaggi dell'Asia è arrivata agli stessi valori di quella delle città industriali, Cuba si conferma da vent'anni il Paese latino col tenore di vita medio più alto.

Inoltre, attraverso le sue pratiche di democrazia diretta grazie alla piattaforma [[KonMass]] su [[SovSet]], la Confederazione risulta, nella sua totalità, come una delle aree con una **maggiore partecipazione popolare alla vita politica**. Forse è anche per questo che, nonostante i ferrei controlli dell'informazione, la Confederazione risulta avere **bassi tassi di insoddisfazione**.

*Bandiera del CSE.*
![[Image_CSE.png]]

# Storia

La Confederazione nasce principalmente dalle ceneri dell'Unione Sovietica (1917-1991), che, durante la crisi del blocco rosso alla fine degli anni '80, mentre Pechino consolidava il proprio governo con una risposta sanguinosa e autoritaria alle **proteste di piazza Tiananmen**, si trovò a gestire il rischio di disgregazione del sistema sovietico.

Il presidente **Michail Gorbačëv** avviò un piano di riforme politiche ed economiche, ma fu **Boris El'zin**, con un approccio più pragmatico, a delineare la trasformazione istituzionale che avrebbe permesso alla Russia di evitare il collasso. 

Conscia della sua fragilità economica e politica, la Russia negoziò **un patto strategico con la Cina**, cedendo la leadership alla potenza asiatica (il 55% dei seggi nel nuovo Comitato Centrale) in cambio di stabilità e investimenti tecnologici. Al contempo, l'Unione riconobbe alle Repubbliche che la formavano l'indipendenza e quindi la capacità di autogovernarsi.

L'Unione Sovietica fu sciolta e le Repubbliche Socialiste del blocco rosso si riunirono in una nuova Confederazione di Stati indipendenti, guidati da un Partito Comunista unico.

Nel 1991, venne ufficialmente fondata la **Confederazione Socialista Eurasiatica (CSE)**.
## Riforme economiche e ripresa russa (1992-2060)

Nei primi decenni del XXI secolo, mentre l'ex Unione Sovietica si riprendeva dalla crisi, la Cina consolidò la sua guida politica, disponendo delle risorse della Confederazione per continuare la progressiva **apertura al mercato** della Repubblica Socialista Cinese, favorendo un’economia **semi-aperta** regolata dallo Stato.

La Repubblica Cinese divenne un polo liberalizzato, in diretto contrasto con la tendenza russa a mantere un'economia puramente statalista. Ma questa dicotomia sembrò funzionare, guidando la Confederazione ad uno sviluppo lento ma costante.

Nel **2017**, mentre l'occidente soffriva una tremenda crisi economica, il **centenario della Rivoluzione d’Ottobre** segnò un punto di svolta: fu lanciata la piattaforma **[[SovSet]]**, un ecosistema digitale che integrava finanza, commercio e amministrazione, automatizzando la società sotto il controllo del Partito.

Anche grazie a SovSet, specie nelle successive versioni, nel 2060 la Russia aveva raggiunto una competitività economica paragonabile a quella cinese. La crescita del blocco rosso, tuttavia, portò alla reazione della [[NATO]] e alla progressiva costruzione di nuove basi militari. A questa reazione la Confederazione risposte col progetto **[[Pentagrad]]**: una rete di città-fortezze posizionate strategicamente ai confini principali del blocco con lo scopo di neutralizzare possibili offensive nemiche nel caso di scoppio del conflitto.

Intanto, il governo ha avviato **con larghissimo anticipo** i preparativi per il **bicentenario della Rivoluzione d’Ottobre** (2117), che si terrà tra quasi trent'anni a **Leningrado**. Nell'annuncio dell'evento, il Partito ha presentato col motto "stesse idee, nuova energia" il progetto di costruzione della prima **centrale a [[fusione nucleare]] al mondo**, intitolata a Vladimir Lenin, che verrà inaugurata e resa operativa, si stima, proprio tra trent'anni.

# Paesi membri

- Russia
- Cina
- Bielorussia
- Ucraina
- Kazakhstan
- Uzbekistan
- Turkmenistan
- Kirghizistan
- Tagikistan
- Mongolia
- Vietnam
- Laos
- Cambogia
- Pakistan
- Iran
- Corea del Nord
- Mozambico
- Sudan
- Etiopia
- Angola
- Repubblica Democratica del Congo

Paesi alleati
- Cuba
- Venezuela
- Nicaragua
- Bolivia
- Algeria
- Libia
- Guinea
- Ghana
- Nigeria
- Kenya
- Tanzania
- Zambia
- Sud Africa
# Governo

## Autonomia degli Stati Membri

- Ogni Stato membro della CSE mantiene la capacità di autodeterminarsi, potendo modificare la propria struttura politica ed economica.
- Di fatto, ogni cambiamento viene vagliato dagli organi del [[Partito Comunista Unitario Confederale|Partito]], che può impiegare la sua influenza per garantire la coerenza con i principi socialisti e la stabilità confederale.

## Organi Confederali

### Consiglio Supremo (Legislativo)
Composto dal Comitato Centrale del Partito e dal Consiglio Federale (rappresentanza degli Stati membri). Ratifica, promuove ed emana leggi confederali.
Le proposte di legge possono essere interne (dai membri del Consiglio Supremo) o esterne (vedi approfondimento su SovSet).
### Segretario Generale (Esecutivo)
Nominato dal Comitato Centrale del Partito, capo del governo confederale, attua le decisioni legislative e dirige l’apparato esecutivo.
### Corte Suprema (Giudiziario)
==Interpreta la legge confederale, risolve le controversie tra Stati membri, garantisce la conformità costituzionale. TO DO: PENSARE A FORZE DELL'ORDINE TIPO FBI (dipartimento pubblica sicurezza? Squadra Investigativa Confederale?)==
#### Altri Organismi
- **[[Ministero della Sicurezza Confederale]] (MSC)**: diplomazia, intelligence, spionaggio, controspionaggio.
- **Organismi di polizia statali**: sicurezza interna, ordine pubblico, prevenzione e repressione di crimini e dissenso (organizzati dai vari stati confederati, ad esempio la [[NarPol]] ucraina).

| Potere         | Organo              | Funzione Chiave                                            | Organizzazione/Note                         |
| -------------- | ------------------- | ---------------------------------------------------------- | ------------------------------------------- |
| Legislativo    | Consiglio Supremo   | Emana e promuove leggi confederali                         | Comitato Centrale + Consiglio Federale      |
| Esecutivo      | Segretario Generale | Attua le decisioni legislative, dirige il governo          | Nominato dal Comitato Centrale              |
| Giudiziario    | Corte Suprema       | Interpreta la legge, risolve controversie tra Stati membri | Organo indipendente ma vigilato dal Partito |
| Sicurezza      | MSC                 | Sicurezza esterna/interna, intelligence, ordine pubblico   | Ministeri specializzati                     |
| Partecipazione | KonMass (SovSet)    | Consultazioni, proposte di legge, amministrazione digitale | Piattaforma digitale confederale SovSet     |
# Economia

La **CSE** ha adottato un sistema di **socialismo tecnologico avanzato**, con un’economia **semi-aperta** e fortemente regolata dallo Stato. Il modello economico si basa su tre pilastri: **automazione industriale, commercio strategico e controllo governativo sulla produzione privata**.

## Struttura Economica

- **Industria automatizzata** – L’economia della CSE è altamente digitalizzata, con una produzione industriale regolata dall’**intelligenza artificiale** e dalla rete **[[SovSet]]**. Le fabbriche operano sotto un sistema di **pianificazione adattiva**, dove il governo può intervenire in caso di necessità economica.
- **Settore privato controllato** – Le imprese possono operare nel mercato, ma sotto **stretta supervisione statale**. La proprietà privata esiste, ma tutte le aziende devono aderire ai principi socialisti e mantenere rapporti con il governo.
- **Energia e materie prime** – La **Russia** garantisce forniture di petrolio e gas, mentre la **Cina** gestisce la produzione manifatturiera e tecnologica. L’**Asia centrale** fornisce minerali strategici.
## Commercio e Relazioni Internazionali

- **Esportazioni strategiche** – La CSE commercia con il **Blocco Rosso** e il **Blocco Verde**, ma evita il contatto diretto con le economie fasciste. Le esportazioni includono tecnologia avanzata, infrastrutture digitali e risorse naturali.
- **Interazione con il Blocco Verde** – Le economie **social-democratiche** mantengono rapporti economici con la CSE, acquistando energia, tecnologie di automazione e materiali industriali. In cambio, la CSE importa prodotti di consumo e alcune innovazioni occidentali.

## Pentagrad e l’Economia della CSE

Le [[Pentagrad]] non sono solo città-fortezze, ma anche **hub economici e tecnologici**, specializzati in:

- **Ricerca militare e digitale**, per sviluppare nuove tecnologie di difesa e sorveglianza.
- **Commercio strategico**, con alcune Pentagrad situate nei confini del Blocco Verde per facilitare lo scambio economico.
- **Centri produttivi ultra-sicuri**, in grado di sostenere la produzione in caso di guerra o crisi economica globale.