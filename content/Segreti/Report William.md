---
tags:
  - secret
  - utility
---
# Tuo Padre, Nikolai Ivanovich Chigorin
Agente del [[Ministero della Sicurezza Confederale|Ministero]] in missione nei Paesi del [[Pact of Free Nations|Blocco Verde]], in particolar modo in Inghilterra, dove si è sposato con **Lady Catelyn Giffard-Glasbury**, terza figlia del Duca di Birmingham.

La coppia ha dato alla luce il [[Professor William Nikolaievitch Chigorin]].

Nikolai è passato alla storia del Ministero per il suo immenso fascino e portamento inglese e per aver contribuito alla versione J1 della nuova intelligenza artificiale coordinatrice delle missioni del Ministero, ed in particolare per averla ribattezzata col nome di [[J1-NX|NeoXena]].

Ucciso nel 2065 per mano di agenti speciali, probabilmente del bocco nero.
# Alexei Ivanovich Zyuganov
Compagno Alexei è un agente speciale ministeriale di 65 anni, dal portamento severo e minaccioso, dedito a portare fino in fondo qualsiasi incarico gli sia assegnato, o qualsiasi cosa si impunti di fare. Tua figura genitoriale di riferimento, come uno zio lontano ma presente al momento del bisogno.

Alexei ha collaborato con tuo padre per la creazione della versione più moderna della IA ministeriale, J1-NX, ancora oggi in uso per la coordinazione delle operazioni complesse.

Conoscendolo piuttosto bene, quasi con un rapporto di amicizia, si è occupato personalmente delle indagini sull'assassinio di Nikolai, non riuscendo tuttavia e rintracciare i killer ma trovando chiari indizi di una infiltrazione organizzata, probabilmente del blocco nero.

Si è occupato in prima persona di accogliere te e tua madre a Svitanka, sua base operativa.

Nel tempo è caduto preda di una severa dipendenza da cristalli di kik, che lo ha allontanato dal Ministero. Ripresosi, ha iniziato la carriera politica, che l'ha portato nel Consiglio Direttivo di Svitanka.

Possidente terriero in Cina, ha viaggiato in lungo ed in largo. Negli ultimi anni sembra essersi riavvicinato al Ministero.
# J1-NX
**J1-NX** è un'intelligenza artificiale nata con lo scopo di coordinare le missioni speciali indette dal Ministero, in particolare quelle con protagonisti giovani ed inesperti agenti.

L'AI è purtroppo internamente nota soprattutto per i tragici eventi connessi alla missione [[Free Embassy Accord|FEA]], terminata proprio con l'esecuzione di un centinaio di giovani agenti da J1-NX per motivi di sicurezza confederale.
###### Il Nome
Il nome J1-NX è stato ideato da uno dei creatori dell'IA, l'agente **[[Nikolai Ivanovich Chigorin]]**.

Ufficialmente, il nome dell'intelligenza è NeoXena (versione J1), il nome indicherebbe lo stato degli agenti, costretti ad apparire come "nuovi stranieri" in ogni loro missione. 

Tra gli agenti stessi si scherza ipotizzando che il reale significato del nome possa trovarsi nell'acronimo "Juggle, Neutralize, X-it", ovvero le tre azioni principali nell'irriverente classico loop di missione: arrangiati come puoi, neutralizza l'obiettivo, scappa via.
###### Funzionalità
J1-NX agisce come coordinatore generale dell'operazione, registrando gli eventi, interpretando i contesti e comunicando tramite vie sicure informazioni cruciali, quali la posizione di un alleato, il suo stato di salute, lo stato generale della missione.

La funzionalità più conturbante, comunque, è quella di eliminare gli agenti in caso di estrema necessità, distruggendo ogni dato nel loro sistema e rendendo inesplorabile il loro cervello. Questa funzionalità di autodistruzione non viene comunemente usata, neanche in caso di arresto di un agente, finché il sistema non riconosce un'effettiva minaccia alla sicurezza confederale.
###### Malfunzionamenti
Tra la fine di settembre e l'inizio di ottobre sono emersi sospetti riguardo il corretto funzionamento di NeoXena, che sembra operare in maniera imprecisa, confusa e contraddittoria.

A causa di questi problemi, il Ministero ha ordinato la sua disattivazione temporanea dalla maggior parte dei sistemi ed una verifica e manutenzione di emergenza.

# Missione FEA
Missione segreta del Ministero nota con l'acronimo **FEA**, con ampia partecipazione dei giovani agenti della **Gioventù Proattiva del Partito**, andata tragicamente fallita.

La missione prevedeva una serie di infiltrazioni contemporanee per ottenere un patto di non belligeranza segreto col [[Pact of Free Nations|PFN]] e l'utilizzo delle sue ambasciate nei Pasi [[Organizzazione del Trattato dell'Atlantico del Nord|NATO]] come base per il controspionaggio e l'arresto della deriva neofascista. 

Sebbene la prima spedizione in Inghilterra sia stata un successo, la seconda in Germania **(07/02/2089, NB: ora siamo in ottobre)** fu una catastrofe. 4 agenti confederali vennero catturati dal controspionaggio tedesco e posti sotto tortura, in contemporanea venne sferrato un feroce controattacco sui sistemi confederali, rivelando la mappa degli agenti coinvolti nell'operazione ed iniziando una manovra di hacking su di essi che avrebbe potuto, tramite il sistema **[[J1-NX]]**, rivelare l'intero database degli agenti ministeriali all'attivo.

Tragicamente, fu dato a J1-NX pieno potere affinché neutralizzasse la minaccia, e l'IA ha optato per la soluzione meno rischiosa: eliminare gli agenti stessi, ormai compromessi.

La missione ha costituito una drammatica pagina nera sulla storia del Ministero, sia per la perdita di un centinaio di abilissimi giovani agenti, sia per la preoccupante dimostrazione di forza del controspionaggio NATO, nettamente al di sopra delle aspettative. A causa di questo fallimento la Confederazione è dovuta tornare sui suoi passi, difendendosi invece di attaccare.

Le ultime teorie del Ministero sul fallimento dell'operazione vedono come causa principale plausibile l'intervento di agenti traditori, passati sotto la [[Faglia]], che abbiano collaborato con la NATO per osteggiare l'operazione.

**William si è occupato della missione in Inghilterra**, di fatto ottenendo il sostegno del Ministro degli Interni britannico. Tuttavia il contrattacco NATO ha spaventato gli inglesi, che si sono successivamente ritirati dall'accordo.
# Attacchi di Pavúk

In seguito al disastro della missione FEA è sorta l'organizzazione Pavúk, un gruppo terroristico nazionalista ucraino che opera soprattutto nell'area di Svitanka con l'obiettivo dichiarato di sconfiggere il Ministero ed abbattere la Confederazione, liberando l'Ucraina.

Nello specifico gli attacchi sembrano essersi intensificati dall'inizio di ottobre, in concomitanza con la disattivazione manutentiva di J1-NX, con operazioni molto invasive sui sistemi del Pentagrad, quali
- interruzione della corrente elettrica, del segnale rete SovSet e dell'erogazione dell'acqua
- danneggiamento di macchinari e infrastrutture industriali
- tentativo di trasmettere contenuti propagandistici attraverso cartelloni pubblicitari e canali SovSet (sempre bloccati in tempo)
In ultimo, di recente, il deragliamento di un tram.
Pavúk opera attraverso SetNik esperti, probabilmente membri della [[Faglia]].
# Yanuo e Natalya

- Li Zhang (cinese, 44 anni) è un agente dormiente di scarso livello, che se attivato tramite il suo codice specifico (impartito verbalmente) si trasforma nell'alter ego Yanuo.
- A causa del suo scarso valore militare, è ormai tenuto dormiente da anni.
- Tuttavia, tre il 3 ed il 4 ottobre, i sistemi ministeriali hanno notato un'anomalia particolarmente preoccupante nel sistema di J1-NX, che disobbedendo direttamente agli ordini impartiti, ovvero la sua disattivazione completa in tutti i sistemi di Svitanka, sembra essersi attivata spontaneamente in Li Zhang. Nello specifico, il 3 ottobre dalle 15.00 alle 17.00 ed il 4 ottobre dalle 21.00 alle 23.30.
- Conseguentemente, è stato richiesta l'attivazione del suo agente di custodia (Yakov Grigorev) per un monitoraggio più approfondito, dal quale è emerso un cambio nella routine di Li Zhang negli ultimi giorni, e ha riferito di nuove frequentazioni con un investigatore di polizia NarPol (Luke Hansen) e di una spogliarellista (Natalya Volkov) di un locale in cui andava da tempo, la Stella Scarlatta.
- La sera di sabato 8 ottobre al ministero arriva la segnalazione che J1-NX si è nuovamente attivata spontaneamente, stavolta nei sistemi neurali dell'agente di custodia, Yakov Grigorev, attivandone l'auto-eliminazione. Pochi secondi dopo, il processo è stato bloccato da un SetNik non ministeriale, probabilmente lo stesso che ha attivato J1-NX, per impedire la morte di Grigorev. Il sistema neurale di Grigorev si è danneggiato ed è stato impossibile accedervi per capire cose stesse accadendo, ma è stato possibile tracciarne la posizione, rilevando che si trovava alla Stella Scarlatta.
- Il Ministero si è attivato per recuperare l'agente e capire cosa stesse accadendo, scoprendo che Grigorev si trovava nel locale per indagare su Natalya Volkov e che, di fatti, vi aveva da poco parlato.
- Sul posto, contemporaneamente alla polizia ucraina (NarPol), sono giunti quadri del Partito e agenti speciali ministeriali. Dopo quella che puoi immaginare essere stata una lunga diatriba su quale organismo dovesse prendere le redini dell'indagine, in quello che potrebbe essere l'inizio di una grave falla in J1-NX capace potenzialmente di distruggere il Ministero dall'interno e far crollare il potere informatico del Partito, si decide di scegliere un agente speciale approvato dal Partito.
- Alle 6:45 del mattino di domenica 9 ottobre 2089, vieni convocato come direttore delle operazioni, in sostituzione della severa agente Irinushka Kovaleva, ritenuta spiacevole al Consiglio Direttivo del Pentagrad. Alle 7:30 il tuo incarico viene ufficializzato dal Direttore. Inizi a leggere tutti i report e arrivano nuove notizie. Alle ore 8:30 sei operativo.
- Il tuo obiettivo è quello di rimettere in sicurezza il Pentagrad, risolvendo la crisi di J1-NX, riportare all'ordine l'agente dormiente Li Zhang e capire le reali responsabilità di Natalya Volkov e il detective Luke Hansen.

###### Luke Hansen
Preventivamente, Kovaleva ha posto in arresto il detective Luke Hansen in una sala interrogatori ministeriale. Luke ha attualmente confermato che Li Zhang è un cliente affezionato della Stella Scarlatta e che Natalya è una ballerina dello stesso locale che ha ospitato nel suo appartamento per aiutarla in un momento di difficoltà. Sembra non avere idea di dove si trovino, ma è molto teso e nervoso, quasi nascondesse qualcosa. Per spezzarlo, Kovaleva lo ha posto tutta la notte in condizioni di sconforto totale: stanza rovente ed afosa, necessità di bere e impossibilità di andare in bagno o dormire, sedia scomoda, manette strette, solitudine, stanza piccola, bianca e vuota, una sola minacciosa telecamera, unica via di fuga dietro di sé. 
Le proteste del fratello di Luke, Ivan Hansen, procuratore generale del Pentagrad, hanno addolcito i modi, ma per adesso non è stato permesso ai due fratelli di vedersi.
###### Natalya e Li
Natalya e Li si sono volatilizzati. Le telecamere riportano l'attivazione di due sistemi di camuffamento molto avanzati, non registrati, clandestini. Aumentano le probabilità che i due appartengano a qualche gruppo clandestino, come le Ombre, o sovversivo, come la Faglia. Questa preoccupazione, in parte, giustifica gli eccessi della tua collega Irinushka. 
Un report della NarPol, arrivato di prima mattina, mostra un filmato di sicurezza di un individuo che stanotte ha fatto irruzione in una farmacia, balenando sulle telecamere. Il farmacista è stato ritrovato morto, dilaniato da delle lame. La figura nascosta sembra corrispondere a quella di Li Zhang / Yanuo.
Questo unico elemento ha permesso di ricostruire, nel corso della giornata, la possibile posizione di Li, arrivando, alle 18.14 di domenica, incrociando testimonianze e registrazioni di telecamere, ad un'area piuttosto ristretta nel quartiere industriale.
###### Grigorev
L'agente di sorveglianza Grigorev è ancora vivo, ma è ricoverato d'urgenza nel reparto militare dell'ospedale. La sua sorte è incerta, soprattutto a causa dei danni cerebrali permanenti che sembra aver subito. Le sue cure sono state affidate al dottor Viktor Berhanu, esperto in terapia di adattamento da innesti militari e con esperienza nel recupero da danni cerebrali, ma soprattutto elemento gradito al Partito.