---
tags:
  - setting
---
Principale strumento dell'espressione della volontà popolare della [[Confederazione Socialista Eurasiatica|Confederazione]] è il KonMass (letteralmente Consultazione delle Masse) che prevede l'utilizzo della piattaforma [[SovSet]] per proporre dal basso modifiche alla struttura del CSE.

> ###### Una Voce per le Masse
> Contrariamente ad altri sistemi quali i referendum, KonMass è una piattaforma consultiva per l'esplorazione dell'opinione pubblica, senza imporre vincoli effettivi ai governi della CSE. Lo scopo di KonMass è porre pressioni dal basso verso l'alto, manifestare bisogni, criticità e aspettative condivise e richiedere un intervento da parte dei governi confederali.

Il funzionamento è il seguente
1. **Pubblicazione**: ogni cittadino della CSE può accedere al proprio profilo SovSet e proporre una nuova legge o una modifica normativa attraverso KonMass. Un controllo preventivo rifiuta automaticamente tutte le proposte simili ad altre già presentate negli ultimi 12 mesi o che violano i principi socialisti della Confederazione. Le proposte approvate vengono pubblicate sulla bacheca di KonMass.
2. **Consultazione**: tramite KonMass è possibile condividere la proposta, votare o astenersi. La votazione è completamente anonima e il sistema registra solo la città di residenza del votante, per scopi statistici. La consultazione dura 6 mesi, terminati i quali la votazione viene chiusa e si valutano i risultati.
3. **Valutazione**: le consultazioni più popolari vengono ricondivise nei canali di comunicazione ufficiali di [[Partito Comunista Unitario|Partito]], come la [[Pravda]], e la palla passa alla politica. Come prassi, le proposte che raggiungono lo 0,01% di partecipazione rispetto alla popolazione totale della Confederazione vengono discusse direttamente durante il successivo [[Partito Comunista Unitario#Il Congresso|Congresso]]. In generale, ogni Paese della Confederazione reagisce attuando provvedimenti sulla base della volontà del proprio popolo. 

> ###### Proposte nazionali e proposte confederali
> Ciò può significare che una proposta riguardante un Paese piccolo, come la Repubblica Ucraina, possa ottenere un alto consenso e partecipazione popolare locale, ma meno dello 0,01% della partecipazione confederale, venendo comunque discussa in sede di governo ucraino. Se, tuttavia, il resto della popolazione confederale si esprime a riguardo, superando il quorum, la proposta **dovrà** essere discussa in sede Congressuale.