---
tags:
  - setting
---
ll **Sistema di Trasporti Confederale** (STC) è una complessa rete logistica che collega gli insediamenti dei Paesi [[Confederazione Socialista Eurasiatica|confederati]] e ne regola lo spostamento.

In generale, gli sforzi del [[Partito Comunista Unitario#Il Congresso|Congresso]] stanno conducendo ad una sempre più diffusa riduzione del traffico tramite mezzi privati in favore del trasporto pubblico di massa, soprattutto in Cina, dove l'apertura al mercato di consumo ha visto un incremento nell'acquisto di automobili negli ultimi decenni. Nei Paesi slavi, invece, si sono condotti pesanti investimenti pubblici su sistemi di trasporto di massa, come treni, tramvie, autobus, navette, servizi taxi e noleggio mezzi per micromobilità.

### Trasporto nelle Pentagrad
Pioniere di questo cambiamento è stato il progetto [[Pentagrad]], che ha forzato l'aggiornamento dei mezzi di spostamento in favore di una mobilità efficiente. Nelle Pentagrad, infatti, sono presenti principalmente i seguenti mezzi di trasporto
- **Servizi di TPM** (Trasporto Pubblico di Massa), ovvero il sistema tranviario del Pentagrad, completamente gratuito e disponibile 24/24 h, con una copertura su tutta la superficie del Pentagrad. Offre corse rapide che viaggiano tra le 10 stazioni principali a velocità considerevoli e corse lente che passano per tutte le stazioni intermedie
- **Servizi NMM** (Noleggio Mezzi di Micromobilità), per chi vuole percorrere distanze brevi non coperte dai mezzi di trasporto di massa. Tramite app è possibile trovare e noleggiare mezzi di micromobilità come biciclette, monopattini elettrici, segwey, monowheel, hoverboard.
- **Servizi NCC** (Noleggio con Conducente), per chi vuole muoversi rapidamente, comodamente e in completa privacy da punto A a punto B senza prendere i mezzi pubblici o veicoli propri. A seconda della qualità del servizio prenotato possono variare in qualità, passando da simil-taxi a vere e proprie limousine. In generale, il NCC è considerato un lusso anche nelle fasce più basse.
- **Mezzi privati**, come automobili o motociclette, mantenuti volontariamente costosi a causa delle forte tasse per la loro messa in regola e manutenzione, quindi riservate a personalità di spicco come ricchi [[Possidenti]] o alti funzionari di [[Partito Comunista Unitario|Partito]], a cui sono assegnati mezzi di Partito
- **Piedi**, la stragrande maggioranza della gente nei Pentagrad si muove a piedi nel corso della giornata, spostandosi dal proprio alloggio ai punti di interesse come negozi o parchi, e utilizza le line tranviarie solo per spostarsi nei [[Ryon|segmenti]] lontani

Oltre a quanto detto, sono degni di nota
- **Ascensori**, tutto il Pentagrad è collegato verticalmente da ascensori per il rapido trasporto di massa
- **Linea tranviaria ospedaliera**, utilizzata esclusivamente per emergenze sanitarie, trasporto di pazienti e farmaci
- **Linea tranviaria militare**, utilizzata dalla [[Armata Rossa|guarnigione del Pentagrad]], [[Ministero della Sicurezza Confederale|agenti speciali]] e funzionari di [[Partito Comunista Unitario|Partito]] per lo spostamento di merci, armi o persone 